+++
title = "Statuti"
description = "Statuti Associazione Botangisi"
weight ="1"
+++

# Statuti Associazione Botangisi

Statuti Associazione Botangisi
con sede a Massagno – Gradinata San Carlo 1
## 1. Nome e sede
A norma dell’art. 60 segg. del Codice civile è costituita un’associazione denominata  “Botangisi”, con sede a Massagno.

## 2. Finalità
L'associazione è apartitica, aconfessionale e senza scopo di lucro.
Scopo dell'associazione è promuovere la formazione digitale e collaborativa, con particolare riguardo all’ambito contabile, commerciale e al contesto della cooperazione internazionale:
* sostenere istituzioni formative, docenti, allievi e famiglie nella transizione digitale dell’insegnamento;
* sostenere nella scelta, sviluppo, acquisizione, introduzione, formazione e messa a punto di strumenti per l’insegnamento digitale e collaborativo; 
* promuovere la formazione, l’informazione, lo sviluppo e la messa a punto di strumenti e metodologie adatte; 
* collaborare con gruppi, enti o ditte che operano nell’ambito formativo oppure forniscono o producono strumenti utili per lla formazione;
* mettere a disposizione strumenti e servizi (informatici) che aiutano nell’insegnamento digitale e collaborativo; 
* sostenere finanziariamente progetti per il miglioramento dell’insegnamento.

## 3. Mezzi 
Per il perseguimento della finalità dell’associazione, l’associazione dispone di contributi dei soci, donanzioni e finanziamenti pubblici o privati. 

## 4. Ammissione
Ogni persona naturale e giuridica che condivide le finalità può diventare membro attivo con diritto di voto, previa approvazione del comitato e pagamento della quota.

## 5. Cessazione dell’appartenenza
L’appartenenza cessa 
* nel caso di persone naturali mediante recesso, esclusione o decesso
* nel caso di persone giuridiche mediante recesso, esclusione o scioglimento

## 6. Recesso e esclusione
Il recesso è possibile in qualsiasi momento tramite comunicazione scritta. 
Un membro può essere escluso dall’associazione in qualsiasi momento senza fornire un motivo. Il comitato direttivo delibera in merito all’esclusione; il membro può presentare ricorso all’assemblea generale.

## 7. Organi dell’associazione
Gli organi dell’associazione sono:

* Assemblea generale 
* Comitato direttivo
* Revisori dei conti

## 8. L’assemblea generale
L’organo supremo dell’associazione è l’assemblea generale. Un’assemblea generale ordinaria ha luogo annualmente.
I membri vengono invitati all’assemblea generale per iscritto, con tre settimane di anticipo e con in allegato l’ordine del giorno.
L’assemblea generale ha i seguenti compiti irrevocabili:
* Elezione o revoca del comitato direttivo nonché dei revisori dei conti
* Elaborazione e modifica degli statuti
* Approvazione del conto annuale e del rapporto dei revisori
* Deliberazione in merito al budget annuo
* Determinazione del contributo dei membri
* Trattamento dei ricorsi in merito alle esclusioni
In seno all’assemblea generale ogni membro a diritto a un voto; le decisioni vengono prese con la maggioranza dei voti presenti. 

## 9. Il comitato direttivo
Il comitato direttivo rappresenta l’associazione all’esterno e gestisce le attività in corso.
È composto da almeno 3 persone e nomina al suo interno il presidente.
Può avvalersi del sostegno di dipendenti, collaboratori esterni o di comitati.
Resta in carica 2 anni.

## 10. I revisori
L’assemblea generale elegge annualmente i revisori dei conti, i quali controllano la contabilità e eseguono almeno una volta all’anno un controllo casuale. 

## 11. Firma 
L’associazione è vincolata dalla firma collettiva del presidente congiuntamente ad un ulteriore membro del comitato direttivo.

## 12. Responsabilità
Per i debiti dell’associazione risponde solo il patrimonio dell’associazione. È esclusa la responsabilità personale dei membri.

## 13. Modifica degli statuti
I presenti statuti possono essere modificati se i due/terzi dei soci presenti approvano la proposta di modifica.

## 14. Scioglimento dell’associazione
Lo scioglimento dell'associazione può essere deciso dall'assemblea convocata a tale scopo alla presenza di almeno due terzi di tutti i soci.
Se questo quorum non è raggiunto una seconda assemblea, convocata nei termini statutari, potrà pronunciarsi a semplice maggioranza dei soci presenti. Il patrimonio verrà destinato, secondo decisione assembleare, a un altro ente con scopi analoghi.

## 15. Entrata in vigore
Per quanto non previsto dal presente statuto fanno stato le disposizioni degli articoli 60 e seguenti del Codice civile svizzero.



Il presidente:	Domenico Zucchetti



Il protocollista: Zeno Boila 





