Statuti Associazione Botangisi
con sede in Gradinata San Carlo 1 – 6900 Massagno

## 1. Nome e sede

A norma dell’art. 60 segg. del Codice Civile Svizzero è costituita un’associazione denominata  “Botangisi”, con sede a Massagno.

## 2. Finalità

L'associazione è apartitica, aconfessionale e senza scopo di lucro.

Scopo dell'associazione è promuovere la formazione digitale e collaborativa, con particolare riguardo all’ambito contabile, commerciale e al contesto della cooperazione internazionale:

a)	sostenere istituzioni formative, docenti, allievi e famiglie nella transizione digitale dell’insegnamento;

b)	sostenere nella scelta, sviluppo, acquisizione, introduzione, formazione e messa a punto di strumenti per l’insegnamento digitale e collaborativo; 

c)	promuovere la formazione, l’informazione, lo sviluppo e la messa a punto di strumenti e metodologie adatte; 

d)	collaborare con gruppi, enti o ditte che operano nell’ambito formativo oppure forniscono o producono strumenti utili per lla formazione;

e)	mettere a disposizione strumenti e servizi (informatici) che aiutano nell’insegnamento digitale e collaborativo; 

f)	sostenere finanziariamente progetti per il miglioramento dell’insegnamento.

## 3. Mezzi 

Per il perseguimento della finalità dell’associazione, l’associazione dispone di contributi dei soci, donanzioni e finanziamenti pubblici o privati. 

## 4. Ammissione

Ogni persona naturale e giuridica che condivide le finalità può diventare membro attivo con diritto di voto, previa approvazione del comitato e pagamento della quota.

## 5. Cessazione dell’appartenenza

L’appartenenza cessa: 

a)	nel caso di persone naturali mediante recesso, esclusione o decesso

b)	nel caso di persone giuridiche mediante recesso, esclusione o scioglimento

## 6. Recesso e esclusione

Il recesso è possibile in qualsiasi momento tramite comunicazione scritta. 

Un membro può essere escluso dall’associazione in qualsiasi momento senza fornire un motivo. Il comitato direttivo delibera in merito all’esclusione; il membro può presentare ricorso all’assemblea generale.
 

## 7. Organi dell’associazione

Gli organi dell’associazione sono:

a)	Assemblea generale 

b)	Comitato direttivo

c)	Ufficio di revisione

## 8. L’assemblea generale

L’organo supremo dell’associazione è l’assemblea generale. Un’assemblea generale ordinaria ha luogo annualmente.

I membri vengono invitati all’assemblea generale per iscritto, con tre settimane di anticipo e con in allegato l’ordine del giorno.  

L’assemblea generale ha i seguenti compiti irrevocabili:  

a)	Elezione o revoca del comitato direttivo nonché dei revisori dei conti

b)	Elaborazione e modifica degli statuti

c)	Approvazione del conto annuale e del rapporto dei revisori

d)	Deliberazione in merito al budget annuo

e)	Determinazione del contributo dei membri

f)	Trattamento dei ricorsi in merito alle esclusioni

In seno all’assemblea generale ogni membro a diritto a un voto; le decisioni vengono prese con la maggioranza dei voti presenti. 

## 9. Il Comitato direttivo

Il comitato direttivo rappresenta l’associazione all’esterno e gestisce le attività in corso.
È composto da almeno 3 persone e nomina al suo interno il presidente.

Resta in carica 2 anni. Può essere rieletto.

Può avvalersi del sostegno di dipendenti, collaboratori esterni o di comitati.

## 10. L’Ufficio di revisione

L’assemblea generale elegge annualmente i revisori dei conti, i quali controllano la contabilità e eseguono almeno una volta all’anno un controllo casuale. 

## 11. Diritto di firma 

L’associazione è vincolata dalla firma collettiva del presidente congiuntamente ad un ulteriore membro del comitato direttivo.

## 12. Responsabilità

Per i debiti dell’associazione risponde solo il patrimonio dell’associazione. È esclusa la responsabilità personale dei membri.

## 13. Modifica degli statuti

I presenti statuti possono essere modificati se i due/terzi dei soci presenti approvano la proposta di modifica.

## 14. Scioglimento dell’associazione

Lo scioglimento dell'associazione può essere deciso dall'assemblea convocata a tale scopo alla presenza di almeno due terzi di tutti i soci.

Se questo quorum non è raggiunto una seconda assemblea, convocata nei termini statutari, potrà pronunciarsi a semplice maggioranza dei soci presenti. Il patrimonio verrà destinato, secondo decisione assembleare, a un altro ente con scopi analoghi.

## 15. Altre disposizioni 

Per quanto non previsto dal presente statuto fanno stato le disposizioni degli articoli 60 e seguenti del Codice civile svizzero.

## 15.16. Entrata in vigore

I presenti statuti sono stati accettati nell’ambito dell’assemblea costitutiva del 19 gennaio 2022 e sono entrati in vigore in tale data.




Il presidente:	Domenico Zucchetti



Il protocollista: Zeno Boila 



